<!doctype html>
<html>

<!-- Mirrored from www.putixia.net/big5/wenku/read_12322.html by HTTrack Website Copier/3.x [XR&CO'2014], Sat, 21 Dec 2024 10:39:43 GMT -->
<head>
<meta charset="utf-8" />
<title>慈航大師全集 菩提心影 詩存在線閱讀 - 慈航大師全集 - 慈航法師 - 佛教文庫 - 菩提下繁體站（putixia.net）</title>
<meta name="keywords" content="慈航大師全集 菩提心影 詩存,閱讀" />
<meta name="description" content="慈航法師作品慈航大師全集 - 慈航大師全集 菩提心影 詩存免費在線閱讀。putixia.net" /><meta name="viewport" content="width=device-width, initial-scale=1.0, maximum-scale=1.0, minimum-scale=1.0, user-scalable=no">
<meta name="applicable-device"content="pc,mobile" />
<link href="../../images/phone.png" sizes="114*114" rel="apple-touch-icon-precomposed" />
<link rel="shortcut icon" href="https://www.putixia.net/images/favicon64.ico" type="image/x-icon" />
<meta name="format-detection" content="telephone=no"/>
<link href="../../style/main.css" rel="stylesheet" type="text/css" />
<script language="javascript" type="text/javascript" src="../../js/comm.js" charset="utf-8"></script>
</head>
<body>
<div id="header">
	<div class="logo"><a href="https://www.putixia.net/big5/" title="菩提下繁体站"><img src="../../images/logo.gif" width="360" height="38" alt="菩提下佛教文化公益網站"></a></div>
	<div class="top_bg"></div>
	<div class="nav">
		<div class="link">
			<a href="https://www.putixia.net/big5/">首頁</a> | 
			<a href="https://www.putixia.net/cidian/?zh=big5">佛教詞典</a> | 
			<a href="index.html">佛學文庫</a> | 
			<a href="https://www.putixia.net/big5/fojing/">☀大藏經</a> |
			<a href="https://www.putixia.net/fo-img/?zh=big5">佛图</a> | 
			<a href="https://www.putixia.net/music/?zh=big5" target="_blank">♪佛曲</a>

		</div>
	</div>
</div>
<div id="readlog" class="readlog"><a href="#" class="getlogbtn" onclick="getmylog()">打開我的閱讀記錄 ▼</a></div>
<div id="w_main">
<script>var zh='big5';</script>
<div class="wk_search">
<form data-formposition="i" class="wenku-form" id="wenku-form" action="https://www.putixia.net/wenku/s/?zh=big5" method="post" autocomplete="off">
<b>文庫搜索</b><input type="search" autocomplete="off"  maxlength="64" value="請輸入關鍵字詞" onclick="this.value=''" name="word" >
<select name="types" id="types"><option value="title">文章</option><option value="author">作者</option><option value="book">書名</option><option value="fojing">佛經</option></select><button id="wenku_bt" type="submit">▶ 搜索</button>
</form>
</div>
<div class="subnav">
	<a href="author.html">≡ 大師/居士/名家列表</a><a href="book.html">☰ 名家作品集</a>
</div>
<div class="sidebar">
 卍 <a href="index.html">文庫</a> &gt; <a href="list_517.html">慈航法師</a> &gt;&gt; <a href="catalog_1461.html">慈航大師全集</a> &gt;&gt; <b>慈航大師全集 菩提心影 詩存</b>
</div>
<div id="views" class="views">
<div class="title"><h2>慈航大師全集 菩提心影 詩存</h2></div>
<div class="author"><a href="list_517.html">慈航法師</a></div>
<div class="readset"><span id="r_b"><a href="javascript:setfontsize('b')">﹢大字閱讀</a></span><span id="r_s" style="display:none;"><a href="javascript:setfontsize('s')">﹣小字閱讀</a></span><a href="https://www.putixia.net/wenku/read_12322.html" class="readzh">简体版</a></div>
<div id="content" class="content"><p>　　詩存<p>　　贊觀音</p><p>　　觀音大士現慈容 朝夕勤持莫放松 萬德洪名常禮念 道交感應必相逢</p><p>　　題觀音大士騎象圖</p><p>　　莫把觀音當普賢 象王爲禦偶施權 世人時有通融處 大士何妨戲亦然</p><p>　　題觀音送子像</p><p>　　佛視衆生如赤子 衆生視佛若慈親 世人倘悟其中意 自息幹戈現太平</p><p>　　題慎恒法師畫觀音像</p><p>　　大師洗筆繪觀音 相好莊嚴妙入神 楊柳枝頭甘露水 滌清濁世覺迷人</p><p>　　題觀音像</p><p>　　人人學得觀自在 般若行深可渡河 五蘊皆空齊照見 多生苦厄盡消磨</p><p>　　贊普賢</p><p>　　普賢大士願弘深 妙法蓮華四事箴 望爾虔誠常供養 雙修福慧定光臨</p><p>　　贊太虛大師四德頌</p><p>　　太清無始亦無終(常德) 虛豁圓融處處通(樂德) 大地有情同一體(我德) 師心如海印晴空(淨德)</p><p>　　奉寄太虛大師</p><p>　　深入民間勝住山 蓬門未設不須關 心如流水隨來去 身似浮雲任往還</p><p>　　人法皆空夫豈易 利名不染更維艱 親師學法叁叁後 願把身心奉佛顔</p><p>　　贈圓瑛老法師</p><p>　　當年太白曾陪座 後又相親七塔堂 叁複滬濱期報本 德風早被憶甘棠</p><p>　　其二</p><p>　　佛說因緣固甚奇 因緣猶必待時宜 親師雖早離師速 直至如今悔已遲</p><p>　　其叁</p><p>　　曩禮楞嚴說法王 頂承甘露飲瓊漿 堂中選佛依稀在 可否從今再入場</p><p>　　其四</p><p>　　五十叁年老白丁 龍門欲躍幾回經 未知天榜曾留額 一快邀遊效北溟</p><p>　　步圓瑛老法師原韻</p><p>　　修羅障蔽日無光 家破人亡國亦亡 釋子救時原有責 弘揚佛法整危綱</p><p>　　其二</p><p>　　相奪相爭年複年 天災人禍劇堪憐 欲求早見清平日 伏望人人志聖賢</p><p>　　其叁</p><p>　　大地原來是法堂 波旬群起逞剛強 欲求淨土心先淨 佛化宏宣遍十方</p><p>　　其四</p><p>　　叁界唯僧無匹俦 輪王不作況封侯 菩提樹下功圓日 高出人天頭上頭</p><p>　　題鹿野苑</p><p>　　荒墟久已路難通 絕少行人印雪蹤 昨報苑中開勝境 俨如慈父喜重逢</p><p>　　題只樹園</p><p>　　曩聞須達布金磚 殿閣樓臺數百千 今日來尋都不見 心酸難忍淚漣漣</p><p>　　題靈鹫山</p><p>　　嵯峨疊峙最難攀 丘壑重重俨玉環 欲識鹫峰真面目 請君更上一層山</p><p>　　題雙樹林</p><p>　　孤兒龀齒苦伶俐 無怙無依向外尋 莫怪當年林變白 只今樹色尚陰沈</p><p>　　題那爛臺</p><p>　　棋枰鬥角幾時休 不悟無常力枉求 卻憶那爛當日勝 如今斷瓦疊或丘</p><p>　　題岚毗尼園</p><p>　　當年聖母孕靈胎 此日荊榛徑已埋 今昔盛衰情不禁 家園重整待培栽</p><p>　　題菩提場</p><p>　　天魔慘毒勢難當 定入慈心不可傷 妙性人人原本具 憐他逐塊衆生狂</p><p>　　懷師</p><p>　　屈指叁年別我師 茫茫雲海每相思 心香一辦無由顯 聊借潮音獻短詩</p><p>　　母難日誓言</p><p>　　四十癡兒已長成 當年阿母苦難吟 斯恩不報何稱子 濫被袈裟豈算人</p><p>　　愧我自身猶未了 願先普度衆群靈 山崩海竭虛空碎 此誓雙親可證明</p><p>　　仰光靜居</p><p>　　虛度駒光四十春 蹉跎歲月悔前身 從今道向無功用 唯讀如來一卷經</p><p>　　其二</p><p>　　讀經之樂樂如何 口誦心惟細琢磨 悟到經中無一字 大千塵卷刹那過</p><p>　　其叁</p><p>　　摩诃般若妙難量 大冶洪爐不可當 誰問聖凡分兩橛 镕來都入一毫芒</p><p>　　其四</p><p>　　六百琅函卷未終 八千玉軸盡其中 悟來一句無生曲 高唱圓音四大空</p><p>　　其五</p><p>　　輪回六道苦難堪 衣裏明珠久暗函 一旦披襟光閃閃 從今再不被他瞞</p><p>　　其六</p><p>　　朝來課誦有余時 一句觀音念念持 謹把心猿常系鎖 莫教意馬亂賓士</p><p>　　其七</p><p>　　荒園野宿暫棲身 數子相隨伴讀經 每至黃昏燈亮後 各持經論案前聽</p><p>　　其八</p><p>　　蓬門未設不須關 每任偷兒便往還 笑我空堂無所有 憐他黑夜步維艱</p><p>　　其九</p><p>　　饑時吃飯倦時眠 參透如來自在禅 了得本來無一物 死生煩惱不相牽</p><p>　　其十</p><p>　　每逢師友歎奇哉 別後音書絕往來 欲覓摩尼珠一顆 寶山到已忍空回</p><p>　　國慶有感</p><p>　　國慶年年雖例祝 今朝不與昔時同 如山國恥從茲雪 民族英雄建大功</p><p>　　四十九度母難日自題</p><p>　　涕淚飄零只自知 身多業障愧僧衣 勸君莫賀娘生日 使我私衷更起悲</p><p>　　靈峰菩提學院留題</p><p>　　靈山有誓約重來 峰後峰前去複回 聖果資糧隨處種 門庭桃李及時栽</p><p>　　學徒既願十方集 院路何妨八面開 留語有緣同道輩 題詞明示莫相猜</p><p>　　記太虛臺</p><p>　　大師德學孚中外 逝後猶存聖迹臺 先哲樹功何卓荦 後賢立志莫徘徊</p><p>　　英雄要展擎天手 豪傑期爲濟世才 但願高僧還輩出 從今繼往複開來</p><p>　　青草湖靈隱寺留念</p><p>　　空翠林間一片陰 草堂盡日啭鳴禽 湖山如畫描天地 光影涵虛照古今</p><p>　　隱隱青峰飛秀色 茫茫碧海送潮音 留題引玉攀高雅 念我琴聲或有心</p><p>　　偶成</p><p>　　法身無去亦無來 妙絕昙華遍地開 甘露大千齊灌頂 人人成佛換凡胎</p><p>　　題念西法師《吟茶集》</p><p>　　滿目琳琅快意觀 高吟誦處體輕安 個中善巧千般語 笑我枯腸一飲幹</p><p>　　戲念西法師愛茶</p><p>　　愛茶莫被茶魔轉 轉得魔身即佛身 魔佛本來非異體 迷時還是悟時人</p><p>　　借茶談道</p><p>　　茶味何如道味濃 非真非俗亦非中 離言絕相原如此 脈脈交流息息通</p><p>　　贈錫蘭法師</p><p>　　佛教南傳時代遙 當年世運勝唐堯 王兒弘化獅子國 皇妹傳持孔雀朝</p><p>　　其二</p><p>　　佛國棲身志不違 顯公作記筆華飛 上人義淨曾遊處 南海傳書早寄歸</p><p>　　其叁</p><p>　　奉教隨師訪錫蘭 同門今又拜經壇 高僧林立哥侖布 末*輪扶力轉園</p><p>　　其四</p><p>　　使節名高釋索麻 錫蘭前度莅中華 更將法寶傳巴厘 英印文言兩到家</p><p>　　詠梅</p><p>　　玉骨冰肌耐歲寒 即身苦處即身歡 生來自有堅強性 風不能摧雪不殘</p><p>　　詠菊</p><p>　　鬥豔爭妍百卉忙 千紅萬紫炫奇裝 世情物態多如此 我傍東籬獨傲霜</p><p>　　詠竹</p><p>　　由來君子有高風 既友梅花更友松 我自挺身威不屈 只緣證得內心空</p><p>　　詠荷</p><p>　　人間誰是大英雄 入世無妨出世同 心淨何方非淨土 花開香潔出泥中</p><p>　　贈黃錦廷昆仲</p><p>　　離合悲歡系夙緣 乍逢偶散似堪憐 須知四海皆兄弟 擴大心胸學聖賢</p><p>　　戰後寄友</p><p>　　劫後余灰問咎休 多君情重遠書郵 殘生尚幸人間寄 竹報平安可釋憂</p><p>　　其二</p><p>　　一聲海峽起烽煙 馬甲圓經返小天 日與難民相聚處 婦驚孺哭倍堪憐</p><p>　　其叁</p><p>　　魚箋遠至解吾愁較獲摩尼勝百籌 往事願君回首顧 從今勿再覓封侯</p><p>　　有感</p><p>　　夏暑蒸人苦孰堪 冬寒澈骨更難當 一年唯有春秋好 佳日從來不久長</p><p>　　粥飯僧</p><p>　　得宜休處且宜休 莫問春冬夏及秋 但使主人能款客 便無舊恨與新愁</p><p>　　驚鍾</p><p>　　輪回六道曆恒沙 叁界危如火宅家 識破浮生都是夢 人情世事等空花</p><p>　　七夕</p><p>　　何必雕梁更畫屏 命光渺小等秋螢 男耕女織勞生活 我願人皆學二星</p><p>　　中秋</p><p>　　人生何必怨清寒 缺後還圓類轉盤 不悟此中真谛理 中秋可向月輪看</p><p>　　江樓</p><p>　　江樓偶步興悠然 閉目神馳入九天 更願身心同解脫 不分今歲與明年</p><p>　　西湖</p><p>　　山青水碧接高樓 一入湖山萬慮休 遊子頓忘身世事 豈知依報是神州</p><p>　　湖山</p><p>　　小立湖山畫軸中 此心便不與人同 但知碧水連天淨 未見堤旁綠與紅</p><p>　　示慈福</p><p>　　學佛無難在志堅 及時努力趁青年 身心放下求真谛 覺後光明照大千</p><p>　　其二</p><p>　　佛門寥落近千年 成敗興衰豈偶然 法乳仰承期宿德 刹竿重豎仗時賢</p><p>　　其叁</p><p>　　丈夫立志無今古 大願誰雲有後先 但使心堅如鐵石 終當身坐紫金蓮</p><p>　　題念西法師詩畫集</p><p>　　念念不忘生淨土 西方勝境日趨朝 法音常藉吟詩顯 更慕蓮邦作畫描</p><p>　　示慈輝</p><p>　　尋師學道必精勤 努力中英事譯文 好把佛光輝大地 啓人鏡智撥浮雲</p><p>　　和華智法師</p><p>　　春來萬象一時新 勿論無情與有情 智種同圓期努力 好將佛法度群氓</p><p>　　其二</p><p>　　人人都望世和平 願衆同心早息爭 欲轉娑婆成淨土 須將佛化度迷情</p><p>　　其叁</p><p>　　缤紛馥郁雨天花 百寶莊嚴似粟麻 大地皆成安樂國 人人共坐寶蓮華</p><p>　　其四</p><p>　　華開靈瑞吉祥生 智能弘深度有情 法座高敷南島嶼 由因克果蔔前程</p><p>　　贈本宗法師</p><p>　　法緣遲速不同倫 熟脫當機有夙因 異日若能成大器 莫忘甘苦共嘗人</p><p>　　贈星光法師</p><p>　　乍見相親事實奇 短時一聚恨相離 願君莫把初心負 歲月蹉跎悔便遲</p><p>　　贈慎恒法師</p><p>　　屬望殷慰向爾真 一番振作一番新 男兒應具沖天志 度盡娑婆夢裏人</p><p>　　贈智航</p><p>　　溫和誠實貴難能 愛友親師見未曾 此日精勤修福慧 他年證果必傳燈</p><p>　　贈慧航</p><p>　　眉目能言亦太奇 童真入道正當時 前程無限光明路 福慧雙修切莫遲</p><p>　　贈寬宗</p><p>　　志願相同感慨多 勞心勞力苦奔波 個中自有甘露味 廣育英才即佛陀</p><p>　　贈慈明</p><p>　　精明強幹秉先天 接物柔和出自然 入世猶能修出世 師資定蔔有前緣</p><p>　　贈再航</p><p>　　努力洪音肖乃師 謙恭渾厚具天資 時時抱定淩霄志 許爾他年是佛兒</p><p>　　贈寬定</p><p>　　忠實寬洪出本真 根深蒂固有前因 香柴努力勤雕刻 煆煉凡身即佛身</p><p>　　贈慈華</p><p>　　乍晴乍雨喜兼瞋 自覺其中妙莫倫 愧我神通猶未得 不明夙世是何因</p><p>　　贈寬修</p><p>　　承事宣勞供養頻 直心直口佩仁人 望將此玉勤雕琢 異日光明轉更新</p><p>　　贈慈燈</p><p>　　無親無怨自心平 志願相符即道情 望爾精神重修養 大擂鑼鼓趕前程</p><p>　　贈慈勉</p><p>　　無我無人一視仁 安僧護法有前因 金剛志願常如此 孝友傳家可淑民</p><p>　　贈慈素</p><p>　　莫問多生是與非 幻身雖瘦法身肥 多修福慧勤無怠 自有心光照紫薇</p><p>　　贈麗水居士</p><p>　　乘願重來生五濁 茫茫人海苦奔波 不忘夙世金剛誓 戒定勤修化衆多</p><p>　　贈本宗法師</p><p>　　本是靈山夙有緣 宗風丕振未生前 同來此土分方化 志合心符願力堅</p><p>　　贈再航</p><p>　　再度娑婆願力深 航空航海播圓音 賢賢兼有親親德 契合師心與佛心</p><p>　　久別重逢</p><p>　　每憶當年共事時 乍瞋乍喜兩相悲 多年遠別情如故 定有前因信不疑</p><p>　　大慈</p><p>　　佛恩浩蕩廣無邊 曆劫熏修萬行圓 無說法中常說法 慈心直欲度無緣</p><p>　　大悲</p><p>　　難思難議亦難名 生佛原來性共明 衣裏摩尼人不識 可憐窮子向他營</p><p>　　大智</p><p>　　不有摩尼普應宜 敢將空口說英奇 欲求圓鏡…<p class="tips-nextpage">《慈航大師全集 菩提心影 詩存》全文未完，請進入下頁繼續閱讀…</p><div id="loadnextchapter1">
	<script>
		var totalHeight = 0; 
		var data_loading_on1 = false;  
		$(window).on('scroll', function(){
			if ( ! data_loading_on1 ){
				nextchapter_load(); 
			}  
		})
		function nextchapter_load(){ 
			totalHeight =  parseFloat( $(window).height() ) +  parseFloat( $(window).scrollTop() );
			if ( $(document).height() <= totalHeight+200 ) {
				//加载下一章数据
				data_loading_on1 = true;
				$.ajax({
				  cache:false,
				  url: "read_12322_2_autoload.html",
				  success: function(data) {$("#loadnextchapter1").html(data);
				  $("#loadnextchapter1").addClass("content3")
				  }
				});
			}
		}
	</script>
<p class="chapter-page-link"><a href="read_12322_2.html">阅读本文下一页 ▷</a></p>
</div>
</div>

<div class="nextread_nav">✿ 继续阅读 <a href="read_12321.html">▪ 慈航大師全集 菩提心影 編後瑣記</a></div>

</div>
</div>
<script>checkfontsize();setRcookies('wk',1461,12322,1,'慈航大師全集 菩提心影 詩存-慈航大師全集','');</script>
<div id="fooder">
<p>菩提下 - 非贏利性佛教文化公益網站</p>
<p class="us-link"><a href="https://www.putixia.net/big5/aboutus.html">關於菩提下</a><a href="https://www.putixia.net/callus/?zh=big5">聯系我們-在線留言</a></p>
<p>Copyright © 2020 PuTiXia.Net</p>
<script language="javascript" type="text/javascript" src="../../js/bottom.js"></script>
</div>
</body>

<!-- Mirrored from www.putixia.net/big5/wenku/read_12322.html by HTTrack Website Copier/3.x [XR&CO'2014], Sat, 21 Dec 2024 10:39:44 GMT -->
</html>