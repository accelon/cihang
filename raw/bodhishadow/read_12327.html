<!doctype html>
<html>
<head>
<meta charset="utf-8" />
<title>慈航大師全集 菩提心影(四)雜俎篇 九二、《靜坐須知》序在線閱讀 - 慈航大師全集 - 慈航法師 - 佛教文庫 - 菩提下繁體站（putixia.net）</title>
<meta name="keywords" content="慈航大師全集 菩提心影(四)雜俎篇 九二、《靜坐須知》序,閱讀" />
<meta name="description" content="慈航法師作品慈航大師全集 - 慈航大師全集 菩提心影(四)雜俎篇 九二、《靜坐須知》序免費在線閱讀。putixia.net" /><meta name="viewport" content="width=device-width, initial-scale=1.0, maximum-scale=1.0, minimum-scale=1.0, user-scalable=no">
<meta name="applicable-device"content="pc,mobile" />
<link href="/images/phone.png" sizes="114*114" rel="apple-touch-icon-precomposed" />
<link rel="shortcut icon" href="/images/favicon64.ico" type="image/x-icon" />
<meta name="format-detection" content="telephone=no"/>
<link href="/style/main.css" rel="stylesheet" type="text/css" />
<script language="javascript" type="text/javascript" src="/js/comm.js" charset="utf-8"></script>
</head>
<body>
<div id="header">
	<div class="logo"><a href="https://www.putixia.net/big5/" title="菩提下繁体站"><img src="/images/logo.gif" width="360" height="38" alt="菩提下佛教文化公益網站"></a></div>
	<div class="top_bg"></div>
	<div class="nav">
		<div class="link">
			<a href="/big5/">首頁</a> | 
			<a href="/cidian/?zh=big5">佛教詞典</a> | 
			<a href="/big5/wenku/">佛學文庫</a> | 
			<a href="/big5/fojing/">☀大藏經</a> |
			<a href="/fo-img/?zh=big5">佛图</a> | 
			<a href="/music/?zh=big5" target="_blank">♪佛曲</a>

		</div>
	</div>
</div>
<div id="readlog" class="readlog"><a href="#" class="getlogbtn" onclick="getmylog()">打開我的閱讀記錄 ▼</a></div>
<div id="w_main">
<script>var zh='big5';</script>
<div class="wk_search">
<form data-formposition="i" class="wenku-form" id="wenku-form" action="/wenku/s/?zh=big5" method="post" autocomplete="off">
<b>文庫搜索</b><input type="search" autocomplete="off"  maxlength="64" value="請輸入關鍵字詞" onclick="this.value=''" name="word" >
<select name="types" id="types"><option value="title">文章</option><option value="author">作者</option><option value="book">書名</option><option value="fojing">佛經</option></select><button id="wenku_bt" type="submit">▶ 搜索</button>
</form>
</div>
<div class="subnav">
	<a href="author.html">≡ 大師/居士/名家列表</a><a href="book.html">☰ 名家作品集</a>
</div>
<div class="sidebar">
 卍 <a href="/big5/wenku/">文庫</a> &gt; <a href="list_517.html">慈航法師</a> &gt;&gt; <a href="catalog_1461.html">慈航大師全集</a> &gt;&gt; <b>慈航大師全集 菩提心影(四)雜俎篇 九二、《靜坐須知》序</b>
</div>
<div id="views" class="views">
<div class="title"><h2>慈航大師全集 菩提心影(四)雜俎篇 九二、《靜坐須知》序</h2></div>
<div class="author"><a href="list_517.html">慈航法師</a></div>
<div class="readset"><span id="r_b"><a href="javascript:setfontsize('b')">﹢大字閱讀</a></span><span id="r_s" style="display:none;"><a href="javascript:setfontsize('s')">﹣小字閱讀</a></span><a href="/wenku/read_12327.html" class="readzh">简体版</a></div>
<div id="content" class="content"><p>　　九二、《靜坐須知》序<p>　　菩薩弘化，法門雖有無量，而總其綱要，不出十波羅密。十波羅密最扼要者，又莫如般若與方便二種爲最要中之要。蓋無般若，不能圓成佛道；無方便，不能普度衆生。無前者，不能于自利；無後者，不能于他利。足見般若與方便，如車之二輪、鳥之兩翼，不可缺一也。</p><p>　　釋尊說法，雖有無量，然括其綱要，不出真俗二谛。真谛者，泯一切法；俗谛者，顯一切法。無真谛，不能親證法性；無俗谛，不能顯示法相。不證法性，不能起根本智；不示法相，不能生後得智。無根本智，不能自覺；無後得智，不能覺他。根本智，證法性，無言說也；後得智，示法相，廣言說也。果能知其說即無說，則終日說，實終日無說可耳。</p><p>　　蘇子邨圃，法名慈引，籍貫豫章，業于北大，服務黨政經年，因緣會于臺島。秀峰山下，時聽法音，彌勒臺前，管于筆記。其精進爲學，實有足取焉。</p><p>　　今者爲利人計，編著《靜坐須知》一書，在無說之中，而方便言說。望觀指而見月，得魚即忘筌。若門已開，應毋堅執敲門瓦子于手；尚冀修觀之士，渡河須求筏，到岸不用船。然而一燈引千燈，而燈燈相照，燈燈無盡，名之曰“無盡燈”。是爲序。</p><p>　　中華□□四十二年國曆十二月</p><p>　　二十八日之初夜慈航于法華關中
</div>

<div class="nextread_nav">✿ 继续阅读 <a href="read_12326.html">▪ 慈航大師全集 菩提心影(四)雜俎篇 九叁、《菩提心影》後序</a></div>

</div>
</div>
<script>checkfontsize();setRcookies('wk',1461,12327,1,'慈航大師全集 菩提心影(四)雜俎篇 九二、《靜坐須知》序-慈航大師全集','');</script>
<div id="fooder">
<p>菩提下 - 非贏利性佛教文化公益網站</p>
<p class="us-link"><a href="/big5/aboutus.html">關於菩提下</a><a href="/callus/?zh=big5">聯系我們-在線留言</a></p>
<p>Copyright © 2020 PuTiXia.Net</p>
<script language="javascript" type="text/javascript" src="/js/bottom.js"></script>
</div>
</body>
</html>